---
sidebar_position: 2
title: Introduzione ai Bug
---
## Riconoscere e trovare i bug

Il termine bug (in italiano “baco”) identifica un errore che altera il corretto funzionamento di un software producendo, ad esempio, un risultato inatteso o errato. Una delle caratteristiche fondamentali di un buon Tryber è la capacità di individuare bug e trovare un modo per riprodurli. Per fare ciò, prima di tutto, è opportuno saper riconoscere i vari **tipi di bug** e le relative **gravità**, essendo questi due parametri profondamente connessi tra loro.

### Tipologie di Bug
#### Malfunzionamenti (Malfunction)
È un tipo di bug che riguarda il man­cato o errato funzionamento di una feature presente all’interno del pro­dotto. Nel caso in cui il funziona­mento sia generalmente corretto ma diverso dalle aspettative dell’utente allora il bug rientra nella categoria USABILITY.

>**Esempio:** pulsanti e/o collegamenti non funzionanti, impossibilità di inserire un prodotto nel carrello, error 404, problemi legati a mes­saggi di errore con testo non contestualizzato ri­spetto al reale problema presente (errore gene­rico). 

**Allegati obbligatori:** 
:::info Allegati obbligatori
Almeno 1 Screenshot e almeno 1 Video che mostrino il problema
:::

#### Crash (Crash)

Problemi che comportano la chiusura o la non re­sponsività del prodotto. L’utente è dunque costretto a riavviarlo per continuare ad utilizzarlo.
> **Esempio:** applicazione che si blocca completamente o si chiude improvvisamente, carica­menti infiniti.

:::info Allegati obbligatori
Almeno 1 Screenshot e almeno 1 Video che mostrino il problema
:::

#### Usabilità (Usability)

Problemi legati all’utilizzo del pro­dotto che rendono all’utente difficile svolgere una certa azione o compito a causa di percorsi lunghi, complessi, non ideali o poco intuitivi. Si includono i casi in cui il funziona­mento differisca completamente dalle aspettative dell’utente.

Rien­trano anche l’assenza di controlli sull’inseri­mento di dati nei campi ed i problemi legati a mes­saggi di errore con testo non contestualizzato ri­spetto al reale problema presente (errore gene­rico).

>**Esempio:** troppi clic prima di poter concludere un acquisto; procedimento troppo lungo e complesso per cambiare l’immagine di profilo.

:::info Allegati obbligatori
Almeno 1 Screenshot e almeno 1 Video che mostrino il problema
:::

#### Sicurezza (Security)

Problemi unicamente legati alla sicurezza e al mantenimento della riservatezza dei dati salvati. Si includono sezioni con password in chiaro, mancata scadenza dei login o anche libera possibilità di ottenimento di dati di altri utenti tramite SQL injection o attacchi XSS.

>**Esempio:** è possibile modificare le credenziali di un altro utente senza esserne autorizzati

:::info Allegati obbligatori
Almeno 1 Screenshot e almeno 1 Video che mostrino il problema
:::

#### Grafico (Graphic)

Problemi legati ad una visualizzazione non ottimale del layout grafico, di componenti fotografiche, di immagini, icone, popup e alert.

>**Esempio:** fotografia non definita, immagine parzialmente o totalmente non visibile, layout grafico compromesso, popup decentrati o non in linea con la spaziatura e centratura, etc.

:::info Allegati obbligatori
Almeno 1 Screenshot e almeno 1 Video che mostrino il problema
:::

#### Problemi di scrittura/traduzione (Typo)

Problemi legati ad errori grammaticali, ortografici, semantici, lessicali o sintattici, traduzioni errate o incomplete, frasi incomplete (non graficamente tagliate) o prive di senso, codice in vista o non comprensibile.

>**Esempio:** mancanza di spazi tra le parole, accenti sbagliati.

:::info Allegati obbligatori
Almeno 1 Screenshot, è bene allegare anche un video se è difficile individuare il percorso per raggiungere il testo coinvolto
:::

#### Problemi di Lentezza / Caricamento (Performance)

Problemi strettamente legati alla velocità di caricamento dei contenuti o nel completamento dei processi del prodotto digitale (lag, rallentamenti, ritardi).

>**Esempio:** tempi di caricamento molto lenti, presenza di ritardi nei video non riconducibili alla velocità di connessione dell’utente. Se questo caricamento eccessivo non si conclude mai (loop), allora il problema è riconducibile ad un CRASH.

:::info Allegati obbligatori
Almeno 1 Screenshot e almeno 1 Video che mostrino il problema
:::

#### Altro (Other)

Tutti i problemi che non appartengono alle categorie finora descritte.

:::info Allegati obbligatori
Almeno 1 Screenshot e almeno 1 Video che mostrino il problema
:::